Vision 
Digital kommunikationsapp till surfplatta för brukare med särskilda behov.

Introduktion.
På marknaden finns en uppsjö mobila kommunikationshjälpmedel för personer med särskild funktionsnedsättning. Nästan alla utgår dock från att personen kan hantera sin smarta mobiltelefon eller surfplatta själv på något sätt och i övrigt har en vissa förmågor.
Personer med ovanliga kombinationer av funktionsnedsättning kan ha svårt att passa in på användarbeskrivningen för dessa kommunikationsappar.
Syftet med detta dokument är att lyfta fram hur en person som har nedsatt syn, lider av dövhet, saknar tal, betydande rörelsehinder och i övrigt har en mental utvecklingsstörning kan dra nytta av ett kommunikationshjälpmedel som särskilt kan anpassas för denna personen och dennes behov.


Ordlista
assistent
   I detta dokument, kort för personlig assistent. Lagen om stöd och service till vissa funktionshindrade kan under vissa förutsättningar bevilja en person stöd i form av personlig assistans. Personlig assistent är den person som utgör det stödet. En personlig assistents uppgifter syftar i grunden till att hjälpa den assistansberättigade personen att överbrygga sina funktionshinder och ha möjlighet att leva ett så normalt liv som möjligt.
bliss
   ett system av symboler där ord och begrepp representeras av bilder.
brukare I detta dokument, personen som uppbär personlig assistans.
Kommunikationsapp
    En app för mobiltelefon eller surfplatta som kan användas för kommunikation.
kommunikationshjälpmedel
    Ett hjälpmedel som överbryggar förekommande problem avseende kommunikation av något slag.
Kommunikationskarta 
    Ett ark med teckensymboler som en person som saknar tal kan använda och peka på för att uttrycka något.


Bakgrund
Brukaren använder en uppsättning kommunikationskartor som häftats ihop till ett block, där förstasidan innehåller blisstecken som motsvarar var sin sida i blocket. Totalt finns ett par hundra blisstecken till brukarens förfogande. Blisstecknen är små, så positionen av dem har lärts in. Brukaren pekar på blisskartorna med sin tunga och assistenten pekar på blisstecknen tills brukaren bekräftar att assistenten pekar på rätt blisstecken. Assistenten återkopplar då genom att teckna ordet som blisstecknet motsvarar med hjälp av teckenspråk.


Problem och lösningar
Nya assistenter framförallt, men även vana assistenter har svårt med återkopplingen i teckenspråk. Det är en hög tröskel att lära sig ett helt nytt sätt att kommunicera och kvaliteten blir ofta begränsad eftersom återkoppling på användningen av teckenspråket i inlärningsskedet är starkt begränsad.

-Teckenspråksillustrationer som kopplas till de olika blisstecknen skulle vara en värdefull minneshjälp för nya assistenter att lära sig teckenspråk som stöd, även för att homogenisera det sätt olika assistenterna tecknar till brukaren.

Att blisstecknen är små leder till att blisstecknens position snarare än vad blisstecknen säger blir relevant. Detta försvårar möjligheten att dynamiskt lägga till och flytta blisstecken kraftikt begränsas.

-Med en kommunikationsapp skulle blisstecknen kunna förstoras och därmed ge en direkt återkoppling till brukaren, så att brukaren enklare kan utvecklas i sin kunskap om bliss-språket och utöka sitt ordförråd. Blisstecknens position blir mindre viktiga, vilket underlättar utökandet av antal tecken som kan läggas till i de digitala blisskartorna.

Att göra en förändring i kommunikationskartorna är en relativt tidskrävande insats, vilket i praktiken leder till att kommunikationskartorna uppdateras väldigt sällan.

-Ett digitalt kommunikationshjälpmedel kan uppdateras betydligt oftare och mer dynamiskt än vad som är möjligt för närvarande. Vissa ändringar skulle kunna göras direkt på surfplattan.

Ett flertal extra funktioner skulle kunna läggas till, såsom utskrifter och e-post, inlärning av nya blisstecken med hjälp av fotografier, samt någon sorts funktion som skulle kunna fungera som en samtalsmatta - bilder som diskussionsunderlag. Detta skulle bland annat kunna göra det möjligt för brukaren att bli mer delaktig och göra aktiva val.

Behov som denna app behöver lösa som generellt inte hanteras i andra kommunikationshjälpmedelsappar:
 1) återkoppling med stora bilder,
 2) koppling till såväl blisstecken som teckenspråk, samt
 3) hantering av val anpassat för en extra begräftelse i kedjan där innan valet görs att brukaren får chans att svara på om assistenten har markerat rätt val.

Användargrupper.
Brukaren - Behöver hjälpmedlet för att berika sin språkliga kommunikation
Vana assistenter - Kan använda hjälpmedlet för att hjälpa brukaren göra sin kommunikation rikare.
Ovana assistenter - Behöver hjälpmedlet för att underlätta introduktionen och snabbare komma in i kommunikationen med brukaren genom att främst få stöd i sitt eget teckenspråksanvändande.
Tillfälliga assistenter - Hjälpmedlet sänker potentiellt kravet på teckenspråkskunskap, eftersom hjälpmedlet i sig ger bättre direkt återkoppling än nuvarande lösning.
Kommande assistenter - Hjälpmedlet sänker tröskeln för nya assistenter att komma in, då man kan få bättre stöd i inlärningen.

Intressenter.
Assistenternas arbetsgivare - Måluppfyllelse, rekrytering, kostnader.
Brukarens daglig-verksamhetspersonal - Att hjälpmedlet fungerar i linje med arbetssätt man använder där.
Brukarens gode man - Kostnader, intressetillvaratagande.
Hjälpmedelsförskrivare. - Framtidssäkra hjälpmedlet, vem står för underhåll/utveckling?
Specialpedagogiska skolmyndigheten - Blisstecken och ritade teckenspråksbilder som kan användas i appen. Kanske kan inspireras av appen för andra brukare.

Liknande system.
Det finns inga system som uppfyller baskraven, men idéer kan inhämtas från befintliga appar.

Baskrav.